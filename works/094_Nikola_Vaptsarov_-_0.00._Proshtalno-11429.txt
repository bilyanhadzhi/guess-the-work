	Никола Вапцаров
	Прощално




	На жена ми

cb
	Понякога ще идвам във съня ти
	като нечакан и неискан гостенин.
	Не ме оставяй ти отвън на пътя —
	вратите не залоствай.

	Ще влезна тихо. Кротко ще приседна,
	ще вперя поглед в мрака да те видя.
	Когато се наситя да те гледам —
	ще те целуна и ще си отида.
ce


	$source = Моята библиотека
	$id = 11429

	__Издание:__ Никола Вапцаров. Съчинения, „Български писател“, С. 1979, под редакцията на Бойка Вапцарова

