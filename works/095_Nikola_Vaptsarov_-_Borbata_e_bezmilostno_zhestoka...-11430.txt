	Никола Вапцаров
	Борбата е безмилостно жестока…


cb
	Борбата е безмилостно жестока.
	Борбата както казват, е епична.
	Аз паднах. Друг ще ме смени и…
								толкоз.
	Какво тук значи някаква си личност?!

	Разстрел, и след разстрела — червеи.
	Това е толкоз просто и логично.
	Но в бурята ще бъдем пак със тебе,
	народе мой, защото те обичахме!
ce
	14 ч. — 23.07.1942 г.



	$source = Моята библиотека
	$id = 11430

	__Издание:__ Никола Вапцаров. Съчинения, „Български писател“, С. 1979, под редакцията на Бойка Вапцарова

